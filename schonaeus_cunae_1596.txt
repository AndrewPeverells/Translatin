SCHONAEUS_CUNAE nae ego quarta luna alioue infelici sidere natus sum qui cum amore flagrem atque ardeam tamen illam quam amo et cuius cupiditate desiderioque tabesco atque maceror miser neque precio neque precibus obtinere potui hactenus neque illud tam meae e imputandum esse arbitror quae ex animo me redamat quam eius parentibus qui ad hunc usque diem petitionibus meis restiterunt quod quantopere meum animum commoueat quamque aegre isthuc feram uerbis equidem eloqui non possum et quis sibi non grauiter hoc dolendum existimet si cum ambiat puellam neque opibus neque dignitate se praestantiorem imo inferiorem etiam suo tamen uoto nequeat potirier placet illa mihi neque ego illi displiceo ueluti ex comi blandaque eius oratione mihi coniectare uideor nullus enim est adolescentium cum quo lubentius confabuletur uel in multam noctem si lubeat mihi quamuis colloquium nostrum ab illius parentibus interturbatum nobis fuerit saepius non sine utriusque nostrum maximo dolore quibus totam noctem uigilare dulcius iucundiusque fuisset quam quiete uel somno frui placidissimo sed me nisi oculi fallunt eius patrem atque matrem pro foribus consistentes prospicio opportune hercule adoriar illos rursus quanquam saepius repulsam passus sum miser felices hercule sunt parentes ut modo aiebas uxor quibus morigeri perque omnia obsequentes contigere liberi istud quidem mi uir re ipsa satis superque iam experti sumus est ut dicis atque illa res aegritudini est mihi maximae nec quodnam huic malo remedium inueniam scio neque ego quidem una est filia sua procacitate moribusque improbis hanc quae nobis mouet tragediam quaeque hos luctus parit de filio enim atque filia natu minore nihil est quod merito queramur qui se satis obsequentes nobis praebuerunt hactenus illa aetate maior sola est quae nunquam quieta aut placata omnem nostram familiam suis uexat perturbat exagitatque iurgs alecto aut tisiphonem esse dixeris adeo ad commouenda concitandaque omnia nata esse uidetur procax maligna contumax nulli cedens aduersa omnibus pol uera sunt quae narras chreme peiorem puellam uix in toto reperias oppido et tamen quoties eius procus ad eam confabulatum uenit miris modis hanc naturae suae malitiam improbitatemque et tegere et dissimulare nouit pessima comiter ac blande cum illo usque colloquens istud quidem aduerti saepe et ea res mihi admirationi fuit aliquoties sed etiam atque etiam nobis est uidendum ne ille qui bonus est adolescens optimisque parentibus natus fictis eius circumueniatur blandits in eo sedulam uterque operam hactenus nauauimus iniur profecto essemus planeque improbi si eum nostra culpa falli atque decipi sinamus quin potius ut ante fecimus in ea despondenda difficiles atque inexorabiles nos illi praebeamus neque uerbis ullis neque precibus commoueri nos flectique patiamur neque eo miserum inducamus unde postea se nullis expedire queat rationibus dixti probe illud enim bonorum officium esse arbitror sed estne hic ille de quo agimus quem non ita procul consistentem uideo est is ipsus nos uti uidetur opperitur mirum ni de eadem re acturus est nobiscum denuo id quidem futurum ego auguror uerum nihil efficiet idque adeo suo magno bono atqui isthuc nunc non intelligit neque nos ut postea intelligat frustraque doleat permittemus laudo sed propius huc ad nos accedit audiamus quid uelit placet ehem orationi meae uti subseruias uide si quid forte ego defecero nunc accedendi ad illos atque comiter appellandi tempus esse existimo quanquam uereor ne nihil rursum efficiam miser attamen experiendum erit nam cum semel arbori securim admoueris ac caedere inceperis non nisi ea euersa desistendum censeo eho mi chreme meaque matrona optima saluete plurimum ehem tun hic eras pamphile salue prospera tibi precamur omnia benigne hercule utinam et ad caetera quae a uobis sum petiturus eodem mihi respondeatis modo propemodum scio quid dicas pamphile at non statim cuique concedenda sunt omnia cum frequenter is qui quid cupit plane aut ignoret quale istud sit quod petit aut sibi etiam nocitura imprudenter postulet nihil hic mihi tale metuendum censeo uos modo precibus nunc annuite meis tace sodes pamphile quasi te hoc orando a nobis impetrare oporteat mitte preces obsecro si in rem tuam esset et nisi metuerem ne quam id nunc tibi sedet cordi tam displiceat postea libenter tibi morem geram nam ego te probum adolescentem esse iudico bonisque prognatum quare non grauate hercule tibi nostram in uxorem daremus filiam nisi quid esset quod nos deterreret est ut dicit nam nulli eam locaremus lubentius si hoc coniugium tibi ex usu fore consideremus quare mitte hanc obsecro aliasque nuptias et affines commodiores tibi quaerito ah itane eandem nunquam mihi desinetis canere cantiunculam nuptiae hae affinesque placent ut qui maxime rationem potius quam amorem qui malus plerunque consultor est in consilium adhibe pamphile ea proculdubio id tibi dissuadebit ad quod cecus amor nimiumque uehemens animi cupido te nunc impellit diu deliberandum est in eo quod semel ceptum rescindi non potest quare uidendum tibi erit sedulo ne hoc calidum sit nimis neue nunc temere aggrediare quod te fecisse peniteat postea non fiet desponde modo neque hic neque alibi refragarer pamphile si has nuptias tibi profuturas crederem quare si nondum animum penitus ab illa potes auocare fac id quod potes quid isthuc obsecro age dicam aliquot hanc rem saltem differ dies interea diligentius tecum perpendendo omnia mutabis ut opinor sententiam nobisque qui non statim tibi obsecuti sumus gratias ages quod si tum etiam idem tibi forte fuerit animus non amplius uoluntati obsistam tuae quanquam durum est quod postulas chreme tamen quia hoc tuum consilium ex animo beneuolo mihi prouenire uidetur agedum parebo uos modo facite uti promissis stetis fiet bono animo esto pamphile rus hinc nunc concedo ibi me aliquot macerabo dies hem bene facis uale audire uisa sum mihi uocem patris atque eccum quin opportune quoque adest mater uoce pol opus est mihi pro deum atque hominum fidem quae est si non haec insignis est iniuria antiquum hercle obtinet compellabo quid obsecro tecum stomacharis aut quam tibi illatam quereris iniuriam ne retice ut offensae medeamur uah rogas quid sit pater soror est quae me non toleranda affecit contumelia quid soror soror inquam cui mox in capillum inuolabo sacrilegae quid illa fecit obsecro quae me non sororem sed seruam sibi esse deputat missa haec nunc facito mea et qua re te illa offenderit narra potius age mater dicam ausculta cum ego totum hunc diem diuersis grauibusque occupata fuerim negots illa in triclinio ociosa desidens cum fratre alsque quibusdam adolescentibus fabulata nugataque est hactenus nae tu magno conatu magnas nugas adfers uah siccine et tu isti ociosae patrocinare pater neque te mei miseret quae me graui labore defatigaui iam uideo quid mihi faciendum siet a uobis quando deseror ipsa hanc iniuriam atque ignominiam mihi pugnis unguibusque uindicandam censeo neque quisquam me hodie exorabit quin illam uti merita est ulciscar impurissimam eho siccine abis mane obsecro abt turbas excitatura intus maximas non arbitror magis morosam atque irritabilem puellam usquam reperirier atque ideo prudenter hercule facimus qui bene morato isti adolescenti eam nuptam locare noluimus quod si ille eam satis nosset nos missos faceret protinus et a tam graui malo sibi cauendum esse putaret sedulo uerum dicis chreme sed eam intro statim sequamur nam nisi nos in tempore adfuerimus metuo mecastor ne grauissimos istic tumultus concitet probe mones itaque lubens obtempero pro supreme iuppiter quas intus nostra concitauit turbas quam illaudabile exhibuit spectaculum quod nisi pater et mater eam cohibuissent sororem nihil mali commeritam et puellam longe quam ipsa est meliorem interemisset planissime non mulier per iouem sed furia infernalis uidebatur mihi quam neque blande commodeque loquendo magis placaueris quam si aduersus stimulum calces aut laterem laues nae ille omnium hominum qui uiuunt futurus est infelicissimus qui eam uxorem ducet domum ego hercle perpetuo celebs uiuere malim quam a tam improba quotidie uexari et cruciari femina sed quid cecus atque inconsultus amor ualeat aduertite obsecro hic noster uicinus eam deperit amatque perdite nae ille haud mecum sentit sed ignorat miser qualis ea sit quam ambit quamque uxorem sibi dari petit at at eccam ipsam foribus erumpentem conspicor ut etiam nunc insaniat uidete obsecro mirum ni me quoque hic sit aggressura qua est audacia quod si fiat efficiam ut cum uiro non muliere sibi certamen susceptum esse sciat sed euenturum hercle quod dico mihi auguror quia in iurgio sorori adiutor fui ubi ille scelus est qui mihi aduersus sororem obstitit atque repugnauit tam contumaciter cum tamen illa esset digna quae pessimis exciperetur modis sed opportune hic illum pro foribus consistentem inuenio adoriar hem hiccine stas furcifer tun me furciferum appellabis pessima uah quid dixti nequam itane et nunc patrocinare sorori quam modo a patre et matre adiutus mihi e manibus surripuisti nae ego te pro isthac audacia exercebo probe apagesis nihil tuae me terrent minae neque mihi periculum admodum uidetur metuendum quod ab hoste sit denunciatum antea non pol denunciabo sed dabo malum siccine agis uenefica heu me miserum succurrite populares auxiliumque innocenti ferte mihi etiam uociferaris nequissime crucior fustem mihi deesse quo tibi scapulas conteram mastigiae o puellam omnium quae uiuunt sceleratissimam at in pedes hinc me quantum queo nolim mihi rem esse cum isthac tisiphone ha ha he aufugit ignauus non alio telo quam unguibus et pugnis superatus nae ille consecutus est triumphum magnificum age nunc me lacessat qui uolet faxo illum tali atque hic est mactatum malo ut nihil est tam facile quin difficile fiat si inuitus facias hoc adeo ex hac re mihi in mentem uenit diebus hisce superioribus commoratus sum ruri neque hercle incommode nam praeterquam quod uerno tempore nunc illic floreant atque iucunda et amena sint omnia quotidie cum amicis atque sodalibus quibusdam commessabar genioque indulgebam affatim nihilominus tamen pauci hi dies totus annus aut eo amplius etiam uisus est mihi credo ut fit quia aberam ab illa quam amo breue etiam tempus fuit longissimum sed quid nunc agam aut quid consil capiam equidem nescio conueniamue iterum parentes an ipsam potius quod quidem fecero lubentius quando illam beneuolam parentes autem illius expertus sum mihi aduersos esse hactenus sub uesperum itaque cum illa loquendi opportunitatem quaeram quam hoc tempore non defuturam puto sed nescio quam huc procul aduentantem uideo aut illa est aut oculi mihi prospiciunt parum profecto ipsa est salus me seruatum uult eam hic praestolabor atque appellabo comiter satis superque iam me sum ulta haud arbitror quenquam futurum qui me conuits suis posthac sit prouocaturus et sapient mea quidem sententia si crabrones sibi non esse irritandos putent qui ultro et non lacessiti satis nocent porro quod me procacem iracundam malamque esse praedicant id equidem minimi facio cum mulier mala uulgari etiam prouerbio longe anteferenda sit fatuae at quisnam ille est quem ad me accedentem conspicor est nisi oculi hallucinantur ut ego illum aspicio lubens hem siccine hic mihi obuiam uenis mea mea uoluptas unica quo tibi iter est ad macellum propero emptura quae nobis apparanda erunt in uesperum bene facis at subsistamus hic paulisper est quod tecum agam serio siquid quod me uelis est pamphile agedum sodes atque confer tua uerba in compendium nam properato opus est mihi expediam paucissimis longe me omnium fortunatissimum putarem si tu uxor contingas mihi quem meum erga te animum ut ante cognouisse atque perspexisse te saepe arbitror ita nunc rursum eundem tibi aperio retegoque planissime age sodes mea desine tergiuersari quid uis faciam quid amantem redama amo te mi pamphile neque quisquam alius est uspiam adolescens mihi charior quin tute ipse scis quam intimum habeam te et mea consilia ut tibi credam omnia benigne dicis gaudeo in toto hoc oppido nulla hercule puella est quam ego magis diligo quam te meum suauium delicium meum prae qua ipsa uenus parum uenusta elegansque uideretur mihi tu pol quoque adolescens mihi uidere facetus atque formosus satis credo uerum haec nihil ad rem et hactenus quamuis inter nos familiariter saepe locuti simus effectum tamen est nihil non id mihi imputandum est pamphile sed tibi potius qui cum parentibus meis de eo nondum tibi agendum putasti serio egi quidem de hac re cum illis saepissime quin non ita pridem instabam atque urgebam sedulo sed parum etiam nunc profecisse uideor mihi bono animo esto rursus illos conueni credo te impetraturum nisi ipse tibi desis non uno ut uulgo aiunt ictu arbor concidit instandum usque ac perseuerandum erit tibi ita uictor tandem euades faciam hercule ego nunc ad macellum quo constitueram ire pergo tu uide ut in tempore quod omnium rerum primum est patrem rursus adoriare atque matrem etiam meam si potes me equidem morigeram experieris tibi faciam ut mones uale mea pamphile mi uale somnum ego hac nocte oculis non uidi meis neque animo tranquillo toto hoc potui esse die adeo nostra puellarum quas ego quidem in uita uidi pessima suis me turbarat iurgs mitto iurgia atque rixas uerbera etiam cuiuis impingere audet sceleratissima ne fratri quidem cedens ipsi tanta est animi iracundi atque procacis impotentia caeterum sororem non pluris facit quam mancipium aut uernam uilissimam quam quidem hisce diebus superioribus plane occidisset nisi ex furiosae manibus illam extorsissem miseram pol omnium hominum infelicissimum me haec efficit filia quam iratam placare si coneris nihilo plus agas quam si des operam ut cum illa insanias sed ostium crepat quis exiturus sit uidero uxor est eho hiccine astabas chreme te quaerebam me quid est eloquere paucis pamphilum rure redsse narrauit modo mihi quaedam cui credo satis quid tum sibique ab eo negotium esse datum aiebat uti nos conueniret serioque ageret de nupts filiae ipsum iam quidem deliberasse satis neque interea commutatum esse eius animum ac proinde orare ut tergiuersandi finem tandem faciamus me miserum neque quid agam neque quid responsurus sim scio auribus enim ut dici solet teneo lupum cuius nec retinendi nec amittendi mihi datur copia quin missam faciamus et elocemus pessimam ut tandem perpetuis nos nostramque familiam rixis iurgsque liberemus egon id conari queam egon adolescentem nihil de nobis mali commeritum indignis circumueniam modis tum me hominem durum et inhumanum esse deputem quid igitur faciendum censes cedo chreme neque ei ego illam do neque cuiquam dandam existimo sed lupus est in fabula uox comprimenda est quis est uiden accedentem quem obsecro pamphilum ipsus est profecto huc affectat uiam taceamus sermonemque eius aucupemur eminus placet uetus dictum est quod ipse per te efficere potes ne committas alteri atque id quidem iam hinc succurrit mihi hesterno die cum uicina nostra egi sedulo ut chremetem nomine meo conueniret cumque illo de filiae ageret nupts quam frustra miser ambiui hactenus uerum illam et mei et negot suscepti plane oblitam esse arbitror utpote quam toto hoc nusquam uidi die audin quid dicat audio chreme de eadem re nobiscum acturus uidetur denuo nunc itaque ut ipse mihi mercurius sim res tempusque postulat quare recta ad eos accedo uia quandoquidem satis iam diu rem dilatam arbitror et inutilis homini est pudor dum urget necessitas atque adeo amor quauis necessitate uehementior sed eccos quos uolebam nihil hercule fieri potuit opportunius propius accedam atque alloquar saluete ad uos ibam qua de re ah rogas quasi nescias chreme et non antea frequenter de eodem uobiscum egerim quid an diutius me ruri mansurum arbitrabamini cuius animus hic in amore est occupatus totus affectibus moderare sodes pamphile et quid ratio tibi praecipiat sedulo obserua senes rationi pareant alius nos adolescentes urget stimulus quamquam hunc animi mei affectum non ex iuuenili leuitate aut stulticia sed ex sano consilio ac deliberatione longiori esse profectum existimo quare desponde obsecro atque tergiuersandi tandem finem face uis quidem haec est quanquam ipse quid petas ignoras infelix nunc itaque ne te circumuenisse dicar postea proferam quod te celauimus hactenus nam gener et affinitas placent sed est quod nos deterreat quid obsecro non ausim dicere tu huic dic proferendum est namque eo iam res redt ut non sit dissimulandum amplius sed parum tutus hic est ad narrandum locus quare intro eamus ibi cumodo se res habeat tibi commemorabimus ut lubet praecedite sequor o me felicem nisi uestra postrema haec oratio mihi animum exanimasset metu quid ais daturne illa hodie pamphilo nuptum est ut dico qui scis aut unde istud audisti obsecro hera mihi modo narrauit intus quid audio illamne procacem iracundam atque morosam puellam adolescenti dabunt tam amabili ac generoso uah uide quid agant homines prae studio dum isthuc quod uolunt efficiant o senem audacem o infortunatum adolescentulum cui si exitium moliaris quo nisi huc instiges infelicem miseret me eius nam liberalis et honestus uisus est mihi non ille uxorem ducet domum sed inquietam rixosamque furiam ac pugnacem bestiam cum qua illi totos erit rixandum et pugnandum dies mirum est adolescentem tam obesis esse naribus ut consuetudine longiore crebrisque colloqus improbos eius mores atque indolis ferociam non animaduerterit amor quem semel corripuit hunc cecum facit ut medio etiam die hallucinetur erretque turpiter ita me deus amet ut mihi uerum uideris dicere nam ni ita esset quamuis indotatam atque inopem huic praelaturum eum fuisse facile crediderim uicem pol eius doleo quantopere huius stulticiae ac temeritatis illum penitebit postea cum tam infelicibus nupts sese impeditum atque illigatum esse sentiet sera erit illa hominis imprudentis atque inconsulti querimonia cum ex eo malo in quod sua se stulticia coniecit nulla erit emergendi copia sed uerba hic facimus quasi nihil sit quod agamus intus cum omnia in culina perstrepant tumultibus ingrediamur potius ne nos hera hic ociose garrientes inueniat probe mones prae sequor uidem in uita aduersa atque tristia mihi contigerunt ex quibus aegritudinem grauemque molestiam animo meo obortam memini saepissime sed ex nulla alia re maior unquam mihi prouenit dolor quam ex filiae huius quae iam sponsa est indole procaci atque moribus minime amabilibus atque id adeo mirari nunc in mentem uenit mihi cur a me uxoreque mea edoctus praemonitusque sedulo non eam sibi reciendam sit arbitratus et non tenuioris fortunae uxorem duxerit potius cum qua et hilariter et commode uitam potuisset exigere cum ex nupts his nihil nisi lites et iurgia ei sint exoritura infelici cuius me miseret uicemque doleo atque adeo ipse me accuso atque iniuriae condemno qui ei auscultauerim moremque gesserim fuisset tum quidem ei molestum pertinaciter si denegassem uerum non nisi bidui aut tridui haec fuisset aegritudo post rem secum recta reputasset uia at fores crepuere quis sit exiturus nescio mirum quo se noster hinc longius subduxerit praesertim cum sciat quam multa sint nobis apparanda in uesperum hic ego sum quem absse suspicare longius accede est quod tibi dicam non iam uacat hic ociose fabularier intro me sequaris uelim mane sodes paulisper hem maneo quid arbitrare in quem tandem finem hoc nobis euasurum est coniugium nescio mi uir et metuo ne illa antiquum obtinens magnam suo marito sit breui excitatura tragediam grauesque tumultus ac turbas domi concitet qua est improbitate et contumacia metuo id ego quoque uerum si quid tale euenerit non nos sed ipse se incuset ac culpet licebit qui suis affectibus animoque gerens morem quae ei praediximus euentura nihili fecerit istud recte nae ille plorabit sat scio siquidem ipsa quod ne contingat nimis uereor misera ad ingenium redierit ad illum iam solum rerum summa redit ipse quod intriuit omne id erit ei exedendum sed melius fortasse quam nos suspicamur res succedet eamus nunc intro omniaque ad nuptias quae erunt opus paremus sedulo bene mones et propterea tibi libenter obsequor eiusdem generis nuptias mihi parari meque iam m uxorem ducturum iampridem in ore est omni populo uicem omnes deplorant meam qui tam infausto me irretiui connubio adeo eius improbitas innotuit omnibus ego tamen contra opinionem hominum has nuptias mihi confido euenturas ex sententia nam si illa secus quam bonam decet matronam sese gesserit sique ego salutaribus admonitionibus commodeque loquendo nihil effecero inueniam opinor eius improbitati remedium et malo nodo malum mihi quaeram cuneum sed fortasse ipsa posthac sese emendabit et ad frugem redibit denique at peta iste haud mediocriter mentem terret mihi qui odorem quo semel est imbuta recentem testam seruare diu asserit sed non statim uelut ex tripode profecta habenda sunt oracula quae petae chartis illinunt apud quos mendaciorum plena sunt omnia mea sic est ratio et sic animum induco meum quod quis nescit an sit euenturum id antequam acciderit uehementer si timeat meticulosus homo is sit necesse est in rebus dubs spe fulciendus est animus neque committendum ut ante tempus uideamur miseri ita facere certum ac decretum est mihi nunc ut me parem domum eo reuersurus sub uesperum adhuc tranquilla res est et spero inter eos conuenturum syre spero ego hercule quoque pater sed uereor infelix ne nos haec spes fallat ego etiam quoties eius ingenium indolemque mecum perpendo non mediocriter timeo meque adolescentis miseret qui neque nostris neque aliorum admonitionibus consilsque acquiescens sese in tantum coniecit malum unde in posterum nullis rationibus emergere poterit coniugium enim semel contractum dirimere si quis conetur nihil agat est ita ut dicis pater quod de inferis petae fabulantur facilem scilicet ingressum ad eos patere cuilibet uerum regressum nullum id hercle mihi euenire uidetur matrimonio iunctis qui compede arctiori sunt uincti quam ut unquam distrahi queant et quamuis eueniat quod interdum accidere uidemus discessio tamen maritus et uxor maneant necesse est nihil enim inter eos interuenire potest tantum ac tam graue quod istam societatem dirimere queat unquam uere id quidem a te dictum est pater tu itaque fili uide sedulo ne quid tale unquam usu ueniat tibi uafrae callidaeque sunt puellae ad sua tegenda dissimulandaque uitia miris ingeniosae modis quae cum amatore quoties confabulantur nihil illis uidetur blandius nihil iucundius nihilque amicius uerum cum ductae sunt domum cumque uxores factae sunt tum operaeprecium est uidere illarum contumaciam moresque subito commutatos tum pro blandics rixas et iurgia ingerunt ne a uerberibus quidem subinde temperantes quae quidem iniuria probis est mussitanda uiris nam si reluctari pergas ex insana insaniorem eam reddas tibi tu itaque periculum ex als facito syre tibi quod ex usu siet spero ego mihi obuenturam commodam spero ego quoque neque eo haec dicta uolo ut a connubio te deterream sed ut probam beneque moratam dispicias ac prudenter deligas quam diligendam tibi putes dabo operam pater habeoque gratiam qui filio consulendum existimas probe facis atque ut te dignum est eamus nunc intro iamdudum mater tua nos expectat domi fiat cum uxore utcunque mihi conuenit hactenus nisi quod modo cum egissem nescio quid parum ex ipsius sententia stomachari inceperit ego eius iracundiae concedens huc foras abibam tacitus id enim facere malebam quam maiorem excitare tragediam et oleum camino addere quod ego quidem boni mariti officium esse arbitror infirmae sunt feminae atque irritabiles quae blande commodeque loquendo meliores redduntur saepius quod mihi faciendum puto neque id moleste aegreque ferendum si ex qua uoluptatem capio eius incommoda mihi toleranda etiam sient sed nescio quid a nobis crepuit ostium ipsa est quae exit hui uultus non placet commota etiam nunc uidetur quare comiter mihi erit appellanda namque animo irato blanda solet mederi oratio ubi nunc ille est improbus qui modo dum uerbera sibi parata esse uideret foras effugit clanculum sed commode pol hic eum stantem reperio iam faxo ne ad consimilem fugiat modum accedam hem bone uir columen uero nostrae familiae siccine te hic ociose stantem rursum inuenio nae ego mulier sum misera quae tibi uiro tam desidi tardoque nupsi oh desine sodes stomacharier si qua in re deliqui non causam dico quin quod meritus sim feram nihil tuas blandicias moror neque uerbis hoc persolues unquam quod re mihi fecisti male si quid peccatum est age curabo ut sarciam tu modo quieto ut animo sis fac obsecro tun mihi quieto ut animo sim imperas scelus uah uix me contineo quin in oculos tibi inuolem ah ne saeui tantopere et quicquid illud est quo te offendi ignosce amabo homo sum nihil humani a me alienum puto haud me sic placabis furcifer noui ego maritorum mores qui cum sua delicta sibi uolunt remitti supplices sunt uxoribus ubi uero istud impetrauerint continuo ex supplicibus contumaces ex bonis redduntur pessimi bona uerba mea etiam rides meque illudes mastigia crucior mihi deesse baculum quo tibi scapulas caputque diminuam impurissime sed neque manus neque ungues desunt arma semper parata mulieribus ah siccine me uerberas an te hoc decere arbitraris non te dignum facis tace neque me amplius lacesse aut prouoca impudens quam cum uoles placare nequeas intro ego hinc concedo tu nisi sequaris protinus uae scapulis tuis hui quam iracundo quamque praecipiti animo est uno aliquo uerbo ad stomachandum atque adeo uerberandum eam facile conciueris quod moderate quidem ferendum nunc putaui mihi quod si patientia mea sibi abutendum esse existimet nae illa uehementer errat si me tam leni placidoque animo semper futurum censeat inueniam remedium illius iracundiae quo non utar tamen nisi necessitate co atque erit isthuc extremum praesidium mihi quemadmodum nautae omnibus rebus desperatis sacram ad anchoram confugere consueuerunt sed syrum eccum uxoris fratrem huc accedentem e foro conspicio non hic illum praestolabor at intro statim mihi eundum esse arbitror sequatur ipse si quid est quod nos uelit reuiso quid agat soror mea et quo pacto ipsi conueniat cum marito cuius ego uicem ex animo doleo cui tam rixosa et procax uxor contigit pol dignus est fortuna meliore nam liberalis est ingenio ac moribus commodis nostra autem imperiosa proterua atque contumax est quam ego mihi uxorem nolim etiamsi principis aut satrapae alicuius sit filia sed uideo eam foras egredientem hic ego subsistam paulisper ut quidnam dictura sit audiam nae mihi multae mulieres desipere admodum uidentur quae ueluti pueri magistros ita maritos obseruant atque metuunt suos ego alio ingenio me natam esse gaudeo de quo tamen omnes nostri questi sunt hactenus et quam ob causam me parentibus etiam minus charam fuisse probe animaduerti uerum nihil moror malo me uti improbam incusent quam ut fatuam contemnant ac derideant pro summe iupiter quis non eam mulierum quae uiuunt arbitretur pessimam quae de malitia atque improbitate sua non erubescit gloriarier sed compellabo hem quo pacto nouum tibi placet connubium satin ex sententia tun hic eras syre non praeuideram te quo tibi est iter aliud respondes quam quod te rogo de coniugio quaero quod quia nouum est gratum tibi iucundumque esse auguror utinam augur sis uerus quid an quicquam te tam cito potuit offendere praesertim cum maritum commodum sis nacta tibi talis uidetur at non nisi quae calceum induit sentit qua parte pedem urgeat mihi hercle eius mores placent at tibi uidendum est ne tua culpa incipiat esse sui dissimilis apagesis furcifer nihil dicis nec mihi uacat tuas audire naenias abt commota idque unico uerbo quanquam decreueram eos uisere tamen ingrediendum iam mihi non puto alias id fiet opportunius quotquot in hac nostra sunt urbe omnes me felicem uno ore esse asserunt measque praedicant fortunas quae hunc nacta sum maritum in quo tamen errare fallique nimium uidentur mihi nam quem illi probrum solertem atque impigrum esse putant stupidus est iners et caudex insulsissimus quare parum inter nos conuenit hactenus neque conuenturum posthac unquam existimo sed eccum prodeuntem iurgio aut pugnis potius erit mihi excipiendus ut sciat nondum excidisse mihi uerba ista contumacia quibus me modo lacessebat satis iam satis diu me bonum maritum praebui palpandi ac blandiendi finis faciendus nunc est mihi quid ais omnium hiccine astabas ego te nunc ut digna es exercebo pessima ain uero canis siccine agis huc si quid lubet non hercle altercandi aut concertandi tecum nunc ocium est mihi mox faxo aliam nobis uti canas cantiunculam quid tecum mussitas mastigia sed fugit homo ignauissimus ante tubam inani pauore territus sed fugiat quo uolet non tamen effugiet infortunium nam domum reuersa ita illum exercebo ut huius diei meique semper meminerit nunc ad fabullam uicinam hanc fabulatum eo ubi domum rediero sentiet pugnos unguesque meos audio quotidianas inter filiam generumque nostrum pamphilum esse turbas quae res quantopere mihi doleat uerbis equidem nequeo eloqui meo quoque animo mi chreme aegritudo haec maxima est sed eccum pamphilum cunas gestantem hui quid istud est nouae rei sed alio deflectit uiam reuocemus hem pamphile quis est qui me uocat socer est socrusque opportune hercule his nunc consilium aperiam meum simulque adiutores in hoc negotio mihi ut sint orabo quid istud esse dicam pamphile quo defers has cunas an parturit uxor parturit illa quidem quin potius parit quotidie eho quid isthuc monstri est iurgia rixas turbas tumultus cui malo remedium ego nunc mihi quaeram quod remedium pamphile narra obsecro nam audire gestio tam placidam atque mitem eam reddam quam ouem quopacto amabo non est nunc narrandi tempus eamus intro ibi meas artes uobis commemorabo ubi illa nunc est foras confabulatum cum uicinis exibat modo neque eam reuersuram arbitror ante uesperum adeo iucundae dulcesque illi sunt inanes fabulae praecede sequimur nunc tandem lepidis saturata fabulis sub cenae tempus uti mos est mihi redeo domum ubi nisi omnia a meo furcifero reperiam parata uae capiti oculisque illius faxo ne iam elabatur uti modo cui si in capillum semel inuolauero eo redigam miseriarum ut perpetuo sit miser quae nobis pamphile dixisti probe intelleximus omnia sed dic serio sodes putas successurum si ad eum rem aggrediaris modum non est dubium id quidem uos modo facite ut adiutores sitis mihi faciemus hercule sedulo sed eccam adest uideo continuo nisi fallor me iurgio adorietur uos intrate paulisper et mox ad meam uocem exilite protinus fiet nunc te uirum praebe pamphile neque ungues neque pugnos eius time uah siccine rursum te ociosum hic stantem reperio scelus eho blanda atque amica salutatio etiam rides pessime nae ego te pro istis dictis ac factis ita exercebo ut ne impune in me illusisse uidearis non agnosco te tam superbam atque efferam rursusne irrides pessime hem quid cesso aut cur non in oculos illi inuolo sacrilego age si quid lubet praesto sum uapula trifurcifer etiam referire audes sceleratissime quid hae sibi turbae uolunt cohibe iracundiam et contendere cum marito matronae indecorum ac turpe esse existima nihil ego moror talem maritum cui iam spiritum interclusero ne me lacessat amplius quid istud ah scelerate quo me abripis hem subueni pater adsum nunc lepidum faxo ut uideatis spectaculum o populares succurrite atque opem ferte miserae iam ego procacitatem te dedocebo tuam subuenite sodes uicinae uah haeccine fieri in ciuitate libera subuenite subuenite mihi obsecro iam constricta uinctaque est satis nunc agitanda usque est mihi ut hanc furiosae mentis edormiscat insaniam o spectaculum nouum et nunquam uisum antea pro superi atque inferi omnes oh quiesce sodes mea et temet ad somnum compone ut te supremus perdat iuppiter dormi dormi inquam somnum hercle medebitur tibi nae tu nugator es facetus pamphile hoc unum deerat illi pater in cunis olim eam infantem non agitastis satis hinc illa oritur morositas ego pol modo te occidam sacrilege quiesce mea mox animi redibit sanitas o miseriam nemo me audit uociferantem nemo infelici subuenit mihi ego mox subueniam ubi morbum tuum edormieris uae tibi mastigia nam nemo me exorabit quin te uti dignus es iam iam ulciscar neque quisquam erit qui non hoc merito a me factum dixerit cum tanta me hac affeceris contumelia als tibi uerbis erit utendum si quidem hinc eximi uelis quid an etiam me tibi supplicaturam arbitraris sceleratissime dissolue me dissolue inquam uah discrucior mihi cultrum deesse quo haec praecidam uincula et quem deinde in pectus tibi recondam hominum qui terra sustinet nequissimo mitte minas mea ac desine stomacharier ego iam faxo ut soluaris nemo illam hinc liberabit aut eximet mater nisi prius frugi se in posterum futuram mihi promiserit egon tibi illud promittam impudens uah toxicum tibi praebuero lubentius age mea nata promitte ego te soluam protinus suadere noli nunquam faciam quin mori malim quam non hanc tam insignem in me iniuriam ulciscar et tamen id erit faciendum tibi si his liberari uinculis uelis age non possum pater potes sic te rediges in gratiam parui eius gratiam facio qui mecum agit tam illiberaliter eia quiesce atque ausculta mihi tu te probam praesta posthac ego tibi illum maritum fore polliceor commodum uerba isthaec sunt fiet procul dubio ad me recipio tu modo tuae fac uti modereris iracundiae uah egon me induci patiar ut huic supplex fiam non pol faciam nihil isthoc erit opus tantum te officio probae matronae functuram promitte in posterum imo nisi sua se delicta posthac correcturam mihique per omnia morigeram atque obsequentem fore receperit nunquam illam hinc eximam os durum tum contumaciae et tuae procacitatis qua in me es hactenus usa ueniam uelim preceris coram his tuis parentibus etiamne amplius delibera tecumque statue quid tibi faciendum siet ne tergiuersare mea faciendum est nam in eum iam res deuenit locum ah desine nam nihil agis mater non penitebit te facti et nobis qui consilium dedimus gratias ages postea heu quo inducitis miseram faciat quod uult nihil moror faciet pamphile age age faciam soluite modo me atque his liberate uinculis pudet enim me atque piget huius tantae infamiae hem laudo faciemus sedulo soluta es exili nunc quod promisisti praestandum est tibi quid eho rogas procumbe in genua et tuorum delictorum nos ueniam precare hem cessas in cunas te per iouem rursus conciam ni id quod pollicita es effeceris neque toto te hinc eximam die obsequere facile factu est quod maritus imperat non uideo quo pacto hinc elabar improbae eius uoluntati nisi morem gessero itaque faciendum erit nunc te amo mea ignosce et uos mei parentes quod peccatum est sarcietur in pamphile posterum euge iam mihi places mea nata si tu te probam mihi uxorem praestiteris ego me tibi commodum maritum polliceor futurum praecedite uos nunc intro ego iam iam sequar aduertite obsecro spectatores quam lepido facilique inuento hanc actionem uobis ex tragedia commutauerim in comediam uos iam appello uiri qui morosas difficilesque uxores habetis domi a me exemplum capite non alia eas ratione aut modo emendaueritis melius nunc si quod actum est uobis placuit plaudite